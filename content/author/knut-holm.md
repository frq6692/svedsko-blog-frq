---
name: Knut Holm
image: /uploads/authors/knut-holm.jpg
gender: male
summary: Softwarový vývojář a potápěč žijící šestým rokem ve Švédsku.
facebook: 'https://www.facebook.com/knuhol'
linkedin: 'https://www.linkedin.com/in/knuhol'
github: 'https://github.com/knuhol'
stackoverflow: 'https://stackoverflow.com/users/3780766'
web: 'https://knuhol.tech'
---

Jmenuji se Knut Holm a narodil jsem se v Opavě na začátku roku 1990. Po studiích v Brně a několika letech života v Praze jsem se spolu s manželkou Terkou a našimi dvěma kocoury přestěhoval na začátku roku 2018 do Švédska a přijal jsem švédské jméno. Zhruba pět let jsme žili ve Stockholmu, poté jsme koupili dům v malém městečku Degerfors v centrálním Švédsku, kde žijeme dodnes.

Test 

Profesí jsem programátor, přesněji řečeno front-end vývojář. Pokud vás zajímá dev stack nebo jiné životopisné údaje, mrkněte na LinkedIn.

Miluju moře a severskou přírodu. Obojího mi Švédsko nabízí dostatek a já se tak mohu naplno věnovat svým koníčkům. Rád vyrazím na delší treky ve kterémkoliv ročním období, a jako vášnivý potápěč trávím mnoho času pod hladinou a objevuji vraky lodí v Baltském moři. Rovněž jsem velký fanoušek lodní dopravy a nenechám si ujít jedinou příležitost, kdy mohu být na palubě nějakého plavidla nebo je alespoň obdivovat z pevniny.

Na konci roku 2022 jsme se s Terkou stali rodiči a vychováváme ve Švédsku společně našeho syna Erika.
